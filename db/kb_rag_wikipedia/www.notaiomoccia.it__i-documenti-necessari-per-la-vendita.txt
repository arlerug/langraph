---
title: I DOCUMENTI NECESSARI PER LA VENDITA - Moccia Studio Notarile
url: https://www.notaiomoccia.it/i-documenti-necessari-per-la-vendita/
hostname: notaiomoccia.it
description: I documenti necessari per la vendita della casa sono di varia natura e provenienza; rivolgetevi al notaio per comprendere quali sono.
sitename: Moccia Studio Notarile
date: 2021-07-29
categories: ['news']
tags: ['documentazione catastale', 'Documenti necessari alla vendita', 'per vendere i documenti utili']
---
29 Lug I DOCUMENTI NECESSARI PER LA VENDITA
I DOCUMENTI NECESSARI PER LA VENDITA DI UNA CASA
A tutti è capitato di voler vendere la propria casa e di dover fare i conti con i fogli e le certificazioni necessarie per la vendita.
I documenti necessari per la vendita della casa sono di varia natura e provenienza.
Conoscere in anticipo quali documenti procurarsi e quali eventualmente richiedere è di fondamentale importanza; richiedere una consulenza al notaio di fiducia può fornirci tutte le risposte in merito.
LISTA DEI DOCUMENTI PRINCIPALI
I documenti necessari da fornire prima di mettere in vendita un immobile sono diversi e alcuni potremmo anche non possederli. Ecco una lista che fornisce una panoramica informativa generale:
- Atto di provenienza dell’immobile;
- Visura catastale;
- Planimetria catastale con estratto di mappa;
- Titolo edificatorio abilitativo;
- Certificato di destinazione urbanistica (terreni con superficie superiore a 5000 mq);
- Certificato di agibilità o abitabilità;
- Attestato di prestazione energetica (APE);
- Regolamento del condominio;
- Dichiarazione dell’amministratore per attestare il regolare pagamento delle quote;
- Certificazione di conformità degli impianti.
L’APE (Attestazione di Prestazione Energetica) deve essere già presente nel momento in cui si pubblicizza l’immobile da vendere e, quindi, se non lo possediamo, dobbiamo richiederlo.
L’APE ha una validità di 10 anni e procurarselo con anticipo può essere utile.
IL ROGITO NOTARILE DI ACQUISTO
Il rogito notarile di acquisto della casa da vendere detto anche atto di compravendita, rappresenta il documento essenziale perché determina chi è il vero proprietario e ‘racconta’ la storia della casa.
L’atto di compravendita è redatto davanti al notaio, che garantisce l’identità delle parti e la veridicità delle cose dichiarate, oltre a dare validità allo stesso atto.
Nel 2019, inoltre, tra i documenti necessari per vendere casa, c’è il nuovo certificato di agibilità rilasciato dal Comune che attesta la sussistenza ed il rispetto delle condizioni di sicurezza, igiene, salubrità, risparmio energetico degli edifici e degli impianti istallati negli stessi edifici, secondo quanto disposto dalla normativa vigente.
E’ quindi un certificato importante sia per la vendita che per la locazione e possiamo richiederne una copia al Comune nel caso lo avessimo smarrito o presentare la domanda agli uffici preposti, nel caso lo dovessimo fare per la prima volta.
Conoscere in anticipo quali documenti procurarsi è fondamentale per il buon esito della trattativa.
Contattaci o richiedi un appuntamento