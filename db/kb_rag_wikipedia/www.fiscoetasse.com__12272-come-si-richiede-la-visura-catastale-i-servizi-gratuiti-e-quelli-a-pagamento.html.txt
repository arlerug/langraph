---
title: Come si richiede la visura catastale? I servizi gratuiti e quelli a pagamento
author: Redazione Fisco e Tasse
url: https://www.fiscoetasse.com/domande-e-risposte/12272-come-si-richiede-la-visura-catastale-i-servizi-gratuiti-e-quelli-a-pagamento.html
hostname: fiscoetasse.com
description: Le Entrate con una guida pratica illustrano le novità della nuova visura catastale. Vediamo come si richiede una visura
sitename: FISCOeTASSE.com
date: 2025-09-19
tags: ['IPOTECARIA E CATASTALI']
---
Per richiedere una visura catastale i cittadini e gli addetti ai lavori hanno a disposizione vari servizi messi a disposizione dall' Agenzia delle Entrate. Vediamoli.
Visura catastale: come richiederla con i servizi gratuiti
Accedendo al servizio “CONSULTAZIONE PERSONALE ONLINE” si può ottenere, gratuitamente e limitatamente agli immobili dei quali il richiedente risulta titolare di diritti reali:
- la visura catastale attuale (con gli intestatari catastali) o la visura catastale storica (senza intestatari) per immobilecontenente:
- i dati identificativi,
- di classamento,
- le causali di aggiornamento e annotazione,
- la superficie catastale
- l’indirizzo (solo per i fabbricati)
- la visura della mappa con la rappresentazione della particella del catasto terreni
- la planimetria dell’unità immobiliare urbana
- l’ispezione ipotecaria, con l’elenco delle formalità riguardanti l’immobile selezionato, le singole note e, se disponibile, il relativo titolo, presenti nella banca dati informatizzata dei registri immobiliari.
I documenti sono forniti anche in formato pdf.
Si può accedere al servizio, disponibile nell’area personale di Fisconline /Entratel, con:
- il “Sistema Pubblico dell’Identità Digitale” (SPID)
- la Carta di Identità Elettronica (CIE)
- la Carta Nazionale Servizi (CNS)
- le credenziali dell’Agenzia delle entrate per l’accesso a Entratel /Fisconline (fino a quando saranno in uso).
Visura catastale: come richiederla con i servizi a pagamento
Il servizio “VISURA CATASTALE TELEMATICA” consente di ottenere:
- le visure attuali per soggetto, ossia limitate agli immobili su cui il soggetto cercato risulti all’attualità titolare di diritti reali (non è al momento previsto il rilascio della visura per soggetto storica)
- le visure, attuali o storiche, per immobile (censito al catasto terreni o al catasto fabbricati), impostando la ricerca attraverso gli identificativi catastali
- la visura della mappa di una particella censita al catasto terreni, impostando la ricerca attraverso gli identificativi catastali.
I documenti sono forniti su file in formato pdf.
Per la consultazione non è prevista alcuna registrazione.
Il servizio prevede il pagamento online, effettuato attraverso il sistema pagoPA, dei tributi speciali catastali previsti e delle commissioni applicate dal Prestatore di Servizi di Pagamento e dallo strumento di pagamento scelto.
Per ogni visura erogata dal servizio “Visura catastale telematica” l’importo dovuto è di:
- 1,35 euro per ogni 10 unità immobiliari, o frazione di 10, in caso di visura per soggetto
- 1,35 euro, nel caso di visura, attuale o storica, per immobile
- 1,35 euro, in caso di visura della mappa.
Si accede al servizio senza alcuna registrazione, digitando il codice fiscale, dalla pagina:
Visura catastale: i servizi presso gli uffici
La consultazione dei dati catastali archiviati nella banca dati informatica, relativi agli immobili presenti su tutto il territorio nazionale, può essere richiesta presso:
- qualsiasi Ufficio provinciale – Territorio dell’Agenzia delle entrate (escluse le sedi di Trento e Bolzano, ove il servizio è gestito dalle Province autonome)
- lo sportello catastale decentrato presso le sedi dei Comuni, delle Comunità montane, le Unioni dei Comuni e le Associazioni di Comuni.
La visura è rilasciata al richiedente in formato cartaceo se richiesta agli sportelli.
Per consultare i dati disponibili solo su supporto cartaceo, è necessario recarsi presso l’Ufficio provinciale - Territorio competente.
Presso l'Ufficio è possibile anche la consultazione degli atti storici del catasto (registri di partita, mappe, tipi frazionamento, modelli 55, eccetera).
Sulle novità per le visure catastali ti consigliamo di leggere anche Nuova visura catastale: la guida delle Entrate con tutte le novità ed esempi pratici
Ti potrebbero interessare:
- Dichiarazione di successione | eBook 2025
- Manuale pratico successione e donazioni | Libro carta
- La tassazione degli immobili 2023 |Libro di carta
- Donare ai figli | eBook
Sul Business Center scopri e-book e fogli di calcolo in promozione