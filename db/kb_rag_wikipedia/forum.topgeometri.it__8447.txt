---
title: Richiesta planimetrie immobile
author: Michelino-Granato
url: https://forum.topgeometri.it/t/richiesta-planimetrie-immobile/8447
hostname: topgeometri.it
description: Salve colleghi, vorrei sottoporre il presente quesito: durante la predisposizione di una successione per un mio cliente, ho riscontrato che un immobile acquistato negli anni 90 non risulta volturato perchè nell’atto è stato erroneamente indicato il foglio di mappa. Attualmente il bene risulta ancora in ditta ad una società immobiliare, attualmente inesistente e senza indicazione del codice fiscale in visura. Il notaio mi ha detto che per la rettifica dell’atto occorre allegare la planimetria del...
sitename: Forum Topgeometri
date: 2024-03-27
---
Salve colleghi, vorrei sottoporre il presente quesito: durante la predisposizione di una successione per un mio cliente, ho riscontrato che un immobile acquistato negli anni 90 non risulta volturato perchè nell’atto è stato erroneamente indicato il foglio di mappa. Attualmente il bene risulta ancora in ditta ad una società immobiliare, attualmente inesistente e senza indicazione del codice fiscale in visura. Il notaio mi ha detto che per la rettifica dell’atto occorre allegare la planimetria dell’immobile. Ho fatto richiesta sul Sister indicando il C. F. della società e non lo accetta perchè non presente in visura, ho fatto richiesta senza C. F. e non l’accetta. Cosa mi consigliate di fare ??
Grazie a tutti della gentile collaborazione.
Ciao Michelino,
con Sister non si possono richiedere planimetrie senza inserire il C.F. dell’intestatario dell’unità immobiliare che deve essere presente nella visura. Se non risulta in visura bisogna recarsi all’Agenzia delle Entrate - Territorio con delega (in originale) del proprietario e documenti d’identità (proprietario e tecnico incaricato). Vorrei capire una cosa. La ditta intestata in catasto è quella che a suo tempo ha venduto al tuo cliente? Se è così e la mancata volturazione è dovuta ad un errore nell’atto traslativo a mio parere è sufficiente eseguire la voltura corretta (cartacea) e chiedere la RISERVA 2 (errati elementi catastali in atto). Si utilizza tale annotazione quando i riferimenti catastali dell’atto traslativo sono errati. La cancellazione di annotazione di riserva può essere effettuata con domanda in bollo trascorsi vent’anni dalla data dell’atto.
Franca
Grazie !!! Informazioni utilissime.